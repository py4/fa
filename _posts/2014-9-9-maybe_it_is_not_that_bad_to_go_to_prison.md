---
layout: post
title: هممم، شاید خیلی هم بد نباشه بریم زندان!
date: 2014-9-9 21:26:54
categories: مقاله
tags: معرفی فان محکومیت
---
نمی‌دونم چقدر از وضعیت و قوانین زندان‌ها تو کشورهای مختلف اطلاع دارید، ولی خب اگر مثل من نمی‌دونستید زندان‌هایی هستند که مثل خونه‌تون توش احساس راحت‌ی می‌کنید و کمترین محدودیت‌ها رو داره، می‌تونید این مطلب رو که تصرفی بر <a href="http://qr.ae/Wh748">پاسخ</a> یکی از کاربران <a href="http://quora.com">Quora</a> برای سوال "<a href="http://www.quora.com/What-are-the-different-ways-to-kill-time-in-prison">چه راه‌هایی برای کشتن زمان تو زندان هست؟</a>" هست رو بخونید. <a href="http://twitter.com/arashbadie">آرش</a> از دوستانم این پاسخ رو Upvote کرده بود و من هم تو صفحه‌ی اصلی دیدمش و تصمیم گرفتم که درباره‌ی این موضوع که احتمالا خیلی‌ها هیچ تصوری ازش ندارن بنویسم.
<!--more-->
<br><br>
قبل از اینکه درباره‌ی اونچه که آقای Simon Hoff Kunze توضیح داده توضیح بدم، باید درباره‌ی Quora بهتون بگم. خلاصه‌ترین توضیح اینه که Quora جایی هستش که آدما توش در زمینه‌های مختلف سوال می‌پرسن و افراد دیگه میان پاسخ می‌دن. یک سیستم سوال و جواب که به شدت پرطرفداره، خصوصا در سوالات غیرتخصصی.
<br><br>
این دوستمون آقای Simon، ظاهرا به ۱۶ ماه زندان محکوم شده بوده(که ظاهرا به خاطر دوست‌دخترش بوده ولی جزئیاتش مشخص نیست :دی) و پاسخش رو اینطوری شروع می‌کنه که: "<i>من گاهی وقتا با موبایل تو اتاقم به دوستام و خانوادم زنگ می‌زنم و نه، موبایل رو قاچاقی وارد اتاق نکردم بلکه اجازه‌ش رو دارم!</i>" که خب حس کنجکاوی و تعجب اولیه رو کاملا در آدم می‌کاره. <br>
زندان‌های دانمارک، ظاهرا دو نوع هستند. یا بسته هستند یا باز و درجه‌ی آزادی‌هاشون در موارد مختلف با همدیگه فرق می‌کنه. این آقا در هر کدوم مدتی حضور داشته و درباره‌ی آزادی‌هایی که در اون‌ها وجود داره توضیح داده که من سعی کردم اکثرشون رو اینجا با تصرف و تلخیص(!) توضیح بدم.
<br><br>
<h3>لباس</h3>
در هر دو نوع زندان‌ها، یعنی باز و بسته، شما می‌تونید با خودتون تعدادی لباس بیارید و از همون لباس‌ها استفاده کنید و نه از لباس‌های دالتون‌ها !
<br><br>
<h3>اتاق‌ها</h3>
ابتدا این عکس رو ببینید که Simon گفته خیلی به اتاق‌های این زندان‌ها شباهت داره: <br>
<img src="/fa/img/p2-1.jpeg">
<br>
در زندان‌های بسته، اون پنجره معمولا کوچک‌تر هست، در ارتفاع بالاتری قرار داره و دارای میله‌های کلفت هست.<br>
در اتاق‌ها، تخت، جا لباسی، تلویزیون و DVD Player، یخچال، میز و صندلی و ... هست و به عبارتی تقریبا یک خانه‌ی کامل و راحت رو تشکیل می‌دن. کلید اتاق‌تون رو دارید هر چند که شب‌ها از ساعت ۹:۳۰ شب تا ۷ صبح با یک قفل دیگه قفل می‌شه و بازش نمی‌تونید کنید، ولی خب روزها می‌تونید برید داخل اتاق‌ خودتون یا بقیه (اگر مشکلی نداشته باشند) یا برید غذا درست کنید.<br>
<br>
<h3>کار</h3>
در هر دو نوع زندان‌ها، شما باید چند ساعت در روز کار کنید (به جز آخر هفته‌ها). اگر زندان از نوع بسته باشه، اون کار معمولا تمیز کردن اتاق و آشپزخونه و دستشویی و ... هست که معمولا به مدت نیم ساعت طول می‌کشه و بعدش اگر زباله‌های پلاستیکی وجود داشته باشند، اون‌ها رو جمع می‌کنید. معمولا بعد از سه چهار ساعت کارها تموم می‌شه و بقیه روز آزادید.<br>
اما اگر زندان باز باشه، این کار رو معمولا یک نفر انجام می‌ده و بعد سه ساعت کارش تموم می‌شه. تو این مدت بقیه به گل‌خونه می‌رن :دی و کارهایی از قبیل آب‌بیاری یا بسته‌بندی برای فروش انجام می‌دن.<br>
بعد یک چیز باحالی که این وسط وجود داره اینه که می‌تونید یک کاتر داشته باشید برای این کارا، به این شکل :
<br>
<img src="/fa/img/p2-2.jpeg">
<br>
که بعد از اتمام کارتون باید تحویل‌ش بدید ولی نکته‌ی باحال قضیه اینجاست که اولا نگهبانی نمیاد چک کنه که شما کاتر رو برگردوندید یا نه و دوما اینکه شما بیاین بگید یادم رفت و تحویل نگهبان مربوط به اتاق‌ها بدید، کاملا اوکی‌ه و کول برخورد می‌کنند! 
<br><br>
<h3>گردش</h3>
در زندان‌های بسته شما نمی‌تونید از ساختمونی که داخلش هستید خارج بشید مگر دو بار در هر روز، هر کدوم به مدت ۳۰ دقیقه،  داخل یک محوطه‌ی محدود شده که توسط یک یا دو نگهبان مراقبت می‌شه.<br>
در زندان‌های باز، سیستمش به این شکل هست که خبری از دیوار یا حصار نیست و عملا می‌تونید از اونجا خارج بشید و حتی سوار اتوبوس بشید و به شهر برید! هیچ‌چیزی جلوتون رو نمی‌گیره ولی همه می‌دونن که نهایتا دوباره دستگیر می‌شن و این دفعه به زندان بسته می‌رن و لذا کسی این کارو نمی‌کنه معمولا. لذا گل‌خانه و یک محوطه‌ی L شکل جاهایی هستند که می‌تونید آزادانه توش گردش کنید.<br>
تصویر جایی که این دوستمون بوده رو در زیر می‌بینید (به همراه محوطه‌ی L شکل و اون جاده‌ای که به شهر می‌رسه)<br>
<img src="/fa/img/p2-3.jpeg">
<br>
<h3>درآمد</h3>
در هر دو نوع زندان‌های باز و بسته، در هر هفته مقدار ثابتی هزینه برای خرید غذا بهتون می‌دن، و علاوه بر اون، بابت کار کردن هم بهتون حقوق می‌دن. <br>معمولا هفته‌ای ۷۰ دلار آمریکا بابت خرید غذا می‌دن و به ازای هر ساعت کار، یک دلار و ۵۰ سنت پول می‌دن که حدودا می‌شه ۵۰ دلار آمریکا در هفته بابت کار. اگر هم از کارتون خیلی راضی باشند، به ازای هر ساعت کار هم، ۴۵ سنت اضافه‌تر می‌دن که به عبارتی هر هفته ۱۷ دلار آمریکا اضافه دریافت می‌کنید. در مقایسه با کار آزاد مثلا داخل گل‌خانه، خیلی تفاوت زیادی نداره و شاید حتی ایده‌ی بدی نباشه که یکسری برن زندان :دی <br>
البته بابت بعضی موارد هم هزینه‌هایی کسر می‌شه از این حقوق‌ها. هزینه‌ی ماشین لباس‌شویی یا اجاره کردن گوشی ( ۹۰ سنت ) و ... از جمله‌ی این موارد هستن.
<br><br>
<h3>گوشی موبایل</h3>
گوشی موبایل داخل اتاق، تنها داخل زندان‌های باز مجاز هست و به این صورت هست که به دیوار متصل شده تا نشه بیرون بردش و خب توش سیم‌کارت خودتون رو می‌ذارید و هر وقت که بخواین می‌تونید ازش استفاده کنید. بعد جالبه که کسی هم مکالمه‌تون رو شنود نمی‌کنه. البته این گوشی موبایل به این شکل هست که یک مدل قدیمیه و دوربین یا امکان ضبط صدا نداره.<br>
داخل زندان‌های بسته، داخل اتاق شما نمی‌تونید گوشی موبایل داشته باشید ولی اتاقی هست که توش تلفن عمومی هست و شما می‌تونید به ۱۰ شماره‌ی مختلف که باید ابتدا تایید بشن، زنگ بزنید. در این زندان‌ها، کادر نظارت ظاهرا اجازه‌ی شنود هم دارند ولی آقای Simon نمی‌دونه که در چه حدی این کار رو انجام می‌دن.
<br><br>
<h3>کتاب‌خانه</h3>
داخل زندان‌های بسته، کتاب‌خانه‌ای هست که می‌شه ازش کتاب، مجله و یا CD به امانت گرفت. داخل زندان‌های باز عملا کتاب‌خانه‌ای وجود نداره  ولی یک‌بار در هفته می‌شه ثبت نام کرد برای رفتن به کتاب‌خانه‌ی محلی نزدیک زندان. نحوه‌ی رفتنش هم به این شکل هست که معمولا ۸ نفر زندانی و یک نگهبان سوار مینی‌بوس مانندی می‌شند و میرند اونجا.
<br><br>
<h3>خرید و آشپزی</h3>
داخل زندان‌های بسته، مغازه‌ای هستش که دو بار در هفته می‌شه رفت اونجا و چیزهایی نظیر گوشت، سبزیجات، نوشیدنی و غیره خرید. به آشپزخونه دسترسی دارید و آشپزخونه‌ش هم دارای امکانات کافی و خوب هست. این دوستمون مثلا دو ماه بودش که هر شب برای ۴-۵ نفر غذا درست می‌کرد و از این فرایند خیلی لذت می‌برد و خب هزینه‌ش رو هم تقسیم می‌کردند و هر کسی سهم خودش رو پرداخت می‌کرد.<br>
داخل زندان‌های باز، چنین فروشگاهی وجود نداره و دو بار در هفته می‌شه رفت به یک فروشگاه محلی برای خرید اینجور چیزا و به جز الکل، تقریبا محدودیتی برای خرید وجود نداره. این کار معمولا با ۷ زندانی و یک نگهبان صورت می‌گیره.
<br><br>
<h3>کباب‌پز</h3>
این دوستان داخل زندان باز، این اجازه رو داشتند که برند داخل محوطه‌ی بیرون ساختمان  و بساط کباب‌پز یا همون باربی‌کیو راه بندازن. یک‌سری‌شون می‌نشستند فوتبال بازی می‌کردند و این دوستمون زیر آفتاب دراز می‌کشید و هدفون می‌گذاشت تو گوشش و آهنگ گوش می‌داد!<br>
از آخر هفته‌ی زندگی‌ خیلی از ما ها، قطعا فان‌تره !
<br><br>
<h3>پلی‌استیشن ۲</h3>
داخل زندان باز شما می‌تونید پلی‌استیشن ۲ ببرید! (پلی‌استیشن ۳ وای‌فای داره و مجاز نیست) و خب یک‌سری بودند که جوی‌استیک می‌بردند و بازی‌های اتومبیل‌ی می‌کردند.<br>
به صورت کلی هم در هر دو زندان باز و بسته، هر کسی می‌تونه حداکثر ۳۰ دی وی دی یا سی دی با خودش ببره داخل.
<br><br>
<h3>گشت و گذار داخل اینترنت</h3>
تلویزیون دیدن رو ذکر نکردم چون کاملا می‌شه حدس زد که تلویزیون دیدن هم در این زندان‌ها آزاده ( البته شبکه‌هاش محدوده ) و لذا درباره‌ی اینترنت می‌گیم.
چند روز در هفته به مدت یک ساعت می‌شه به یک کامپیوتر دسترسی داشت و تو اینترنت گشت زد. دیدن محتواهای پورنوگرافیک یا غیرقانونی نظیر جستجو درباره‌ی انفجار و از این قبیل چیزها، غیرمجازه ولی سایر کارها از جمله ایمیل زدن آزاده.<br>
البته همه‌ی پکت‌ها و دکمه‌ها لاگ می‌شند و نگهبان هم در اتاق حضور داره.
<br><br>
<h3>یادگرفتن HTML/CSS در ۵ روز در هفته</h3>
این واقعا مورد باحالیه! این دوستمون چندین سال پیش، HTML/CSS درس می‌داده و تصمیم می‌گیره که با زندان هماهنگ کنه تا به بقیه‌ی زندانی‌ها HTML و CSS درس بده و به جای اینکه بره گل‌خونه، به این کار مشغول می‌شه و بابتش همون حقوق گل‌خونه رو می‌گیره!
<br><br>
<h3>آخر هفته‌ها</h3>
در زندان‌های باز شما می‌تونید از جمعه عصر تا یکشنبه صبح آخر هفته رو با خانواده یا دوست‌دخترتون بگذرونید. البته این درجه از آزادی به شرایطی هم بستگی داره از جمله اینکه داخل زندان مواد مصرف نکرده باشید ( که با یک تست ادرار مشخص می‌شه و در صورت مثبت بودن تا دو ماه نمی‌تونید آخر هفته‌ها برید تعطیلات ).

<br><br>
خب تقریبا اکثر موارد ذکر شده رو گفتم. الان احتمالا خیلی جدی دارید consider می‌کنید که هممم، شاید خیلی هم بد نباشه بلند شیم بریم دانمارک یک جرمی بکنیم و بریم زندان، بلکه یه چند سالی فان زندگی‌مون تامین شه :) <br>
درباره‌ی نتایج مثبت یا منفی این‌گونه زندان‌ها بحث‌های زیادی قطعا می‌شه کرد و قطعا سوالاتی از قبیل "آیا این‌گونه زندان‌ها اثر اصلاحی دارند اصلا؟" پیش میاد که از حوصله‌ی این بحث خارج‌ه و شاید بعدها، من یا فرد دیگری به این موضوع بپردازیم.