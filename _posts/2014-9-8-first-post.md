---
layout: post
title: مطلب نخست
date: 2014-9-8 23:07:54
categories: روزنوشت
tags: بلاگ معرفی
---
من چند سالی هستم بلاگ‌نویسی می‌کنم ولی هر دفعه اتفاقی میفته که باعث می‌شه روال نوشتن‌م متوقف بشه. خیلی قبل‌ها، موقعی که در مقطع راهنمایی مشغول به تحصیل بودم، دو وبلاگ میهن‌بلاگ و بلاگفا داشتم که داخل‌شون مطالب کپی‌پیست می‌گذاشتم از نرم‌افزارها و ترفند‌های مختلف :) . موقعی که وارد مقطع دبیرستان شدم به واسطه‌ی فضای FTPی که به هر فرد دادند، دو وبلاگ ایجاد کردم که در یکی‌شون درباره‌ی موضوعات شخصی و مسائل زندگی‌م می‌نوشتم و در دیگری مطالب فنی به زبان انگلیسی. سه چهار سال اونجا می‌نوشتم و لذت می‌بردم از وبلاگ‌هام تا اینکه سرور دبیرستان رو خالی کردند تا از اول پیکربندی‌ش کنند و وبلاگ‌های کذایی ما هم پریدند.<br>
<!--more-->
موقعی که اوایل پیش‌دانشگاهی بودم دوباره دلم برای وبلاگ‌نویسی تنگ شد و فرایند رو شروع کردم. این‌بار روی سرور یکی از دوستان، یک میکروبلاگ با <a href="http://chyrp.net/">Chyrp</a> و یک وبلاگ تکنولوژی به نام "یک گیک از نوع زامبی" راه انداختم. آره، از اون اسم‌های جوگیرانه :) و خب به جای نوشتن درباره‌ی گجت‌ها و دیوایس‌ها که از اون موقع‌ تا الان، محور اصلی اکثر وبلاگ‌های تکنولوژی فارسی هستن، درباره‌ی موارد جالب‌تر و نادرتر می‌نوشتم و به نظرم محتوای جذاب، جالب و جدیدی داشت و خب خواننده‌هاشم داشت کم کم زیاد می‌شد. این سرور هم بنا به دلایلی تعطیل شد و خلاصه از وبلاگ بک‌آپ گرفتم و باهاش خداحافظی کردم تا شاید در آینده‌ای نه چندان دور دوباره ادامه‌ش بدم.<br>
اواسط پیش‌دانشگاهی بودم که دیدم واقعا نمی‌شه بدون وبلاگ شخصی و غر زدن توش، زندگی کرد و لذا دوباره یک وبلاگ شخصی روی وردپرس ایجاد کردم و الان دو سالی هست که اونجا درباره‌ی مسائل شخصی می‌نویسم.
ولی خب این مدت وبلاگ‌ فنی یا درباره‌ی تکنولوژی‌ی نداشتم و خیلی پیش میومد که با موضوعات بسیار جذاب و به اصطلاح باحالی رو به رو می‌شدم و تنها کاری ‌که می‌کردم به اشتراک‌‌گذاشتن‌‌ش تو توییتر بود. <br>
بالاخره تصمیم گرفتم که بعد از دو سال ننوشتن درباره‌ی وب، تکنولوژی، ایده‌ها و ... وبلاگی به همین منظور ایجاد کنم. این دفعه این کار رو دارم به واسطه‌ی <a href="http://jekyllrb.com">Jekyll</a> روی گیت‌هاب می‌کنم و در واقع این یک وبلاگ استاتیک روی گیت‌هاب هست و پشتش به جز JS و HTML هیچ چیزی نیست.
<br><br>
یک‌بار دیگه دارم وبلاگ‌نویسی رو شروع می‌کنم، به امید اینکه اون حس کشنده‌ی به اشتراک‌گذاشتن مطالب‌ی که دوستشون دارم، ارضا بشه.